---
title: วิธีคิดเกี่ยวกับ “ความจริง”
date: 2013-08-11 09:10 UTC+7
category: medium
tag: note
layout: default
---

วิธีคิดแบบต่างๆ เกี่ยวกับ **ความจริง** หลังยุค Renaissance

Liberalism: ความจริงคือผลลัพธ์ของความคิดที่ปัจเจกบุคคลผู้มีเสรีภาพใช้ปฏิสัมพันธ์กันด้วยเหตุผล

Capitalism: จำนวนเงินที่มนุษย์แต่ละคนมีแปรผันตรงกับมูลค่าของความจริงที่เขาจะทำให้คนอื่นเชื่อถือได้

Marxism: ความจริงคือบูรณภาพแห่งมวลมนุษยชาติที่จะเกิดขึ้นเมื่อชนชั้นกรรมาชีพลุกขึ้นปฏิวัติ

Existentialism: มนุษย์ต้องรับผิดชอบต่อสิ่งที่ตัวเองเลือกที่จะเชื่อว่าจริง ไม่ว่ามันจะจริงหรือไม่ก็ตาม

Post-Structuralism: ความจริงเป็นความจริงเพราะมีแบบแผนบางอย่างกำกับและทำให้มันถูกเชื่อหรือนิยามว่าจริง เมื่อแบบแผนที่ว่านั้นหรือความคิดของมนุษย์เปลี่ยนไปในแต่ละยุคสมัย ความจริงหรือแนวคิดเกี่ยวกับความจริงนั้นๆ ก็เปลี่ยนตาม

Thai-Centrism: ความจริงแบบไทยๆ เป็นความจริงพิเศษไม่เหมือนใคร แต่ก็คือความจริงนั่นแหละ คนชาติอื่นไม่เข้าใจหรอก อย่าเถียง

Ultra-Thai-Centrism: (เหมือนข้างบน แต่เพิ่ม) มึงเลว มึงโง่เป็นควาย เลียตูดฝรั่ง!

หมายเหตุ: ดูเหมือนสกุลความคิด Thai-Centrism จะย้อนกลับสู่วิธีใช้เหตุผลแบบยุโรปยุคกลาง ส่วน Ultra-Thai-Centrism ย้อนไปไกลถึงยุคที่มนุษย์ยังไม่มีอารยธรรม

หมายเหตุ 2: ยังไม่มีข้อพิสูจน์ว่า การเรียกมนุษย์ว่า *ควาย* นั้น ทำให้มนุษย์คนใดหรือควายตัวใดฉลาดขึ้นหรือน้อยลง
